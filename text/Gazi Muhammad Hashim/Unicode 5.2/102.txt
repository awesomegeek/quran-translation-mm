102|1| (ဥစ္စာပစ္စည်း၊ သားသမီးအစရှိသော လောကီစည်းစိမ်) ပေါများကြွယ်ဝမှုနှင့်စပ်လျဉ်း၍ လောဘရမ္မက် ဂုဏ်တု၊ ဂုဏ်ပြိုင်ပြုမှုသည် အသင်တို့အား (တမလွန်ဘဝကို) လျစ်လျူရှု ပေါ့တန်စေခဲ့၏။ (တစ်နည်း)(ဥစ္စာပစ္စည်း လောကီစည်းစိမ်) ပေါများကြွယ်ဝမှုနှင့်စပ်လျဉ်း၍ ဂုဏ်တု၊ ဂုဏ်ပြိုင်ပြုလုပ်မှု သည် အသင်တို့အား (တမလွန်ဘဝကို) မေ့လျော့ ပေါ့တန်စေခဲ့၏။
102|2| နောက်ဆုံးတွင် အသင်တို့သည် သင်္ချိုင်းများ ကိုတွေ့မြင်ခဲ့ကြရလေသည်။ (တစ်နည်း) နောက်ဆုံးတွင် အသင်တို့သည် သင်္ချိုင်းများသို့ရောက်ရှိသွားကြ ရလေသည်။
102|3| သတိပြုကြလေကုန်၊ အသင်တို့သည် မကြာမြင့်မီပင် သိရှိကြပေမည်။(တစ်နည်း)  (ဤသည်တို့မှာ ဂရုစိုက် ဂုဏ်ယူသင့်သော အရာများမဟုတ်သည့်ပြင် တမလွန်ဘဝသည်လည်း လျစ်လျူရှု ငြင်းပယ်သင့်သောအရာ) အလျှင်းမဟုတ်၊ အသင်တို့သည် မကြာမြင့်မီ သိရှိကြပေမည်။
102|4| တဖန် သတိပြုကြလေကုန်၊ အသင်တို့သည်မကြာမြင့်မီပင် သိရှိကြပေမည်။(တစ်နည်း) တဖန် အလျှင်းမဟုတ်၊ အသင်တို့သည် မကြာမြင့်မီပင် သိရှိကြပေမည်။
102|5| အကယ်၍သာ အသင်တို့သည် တပ်အပ် သေချာစွာ သိခြင်းအားဖြင့် သိရှိကြသည် ရှိသော် အလျှင်း (လျစ်လျူရူပေါ့တန်ကြမည်) မဟုတ်ပေ။(တစ်နည်း)အလျှင်းမဟုတ်၊ အကယ်၍သာ အသင်တို့ သည်တပ်အပ်သေချာစွာ သိခြင်းမျိုးဖြင့် သိရှိကြသော် (လျစ်လျူရှုပေါ့တန်ကြမည် မဟုတ်ပေ)။
102|6| မလွဲဧကန် အသင်တို့သည် ဂျဟန္နမ်ငရဲကိုတွေ့မြင်ကြပေမည်။(တစ်နည်း)အလ္လာဟ်၏ကစမ်၊ အသင်တို့သည် ဂျဟန္နမ်ငရဲကို တွေ့မြင်ကြပေမည်။
102|7| ထို့နောက် မလွဲဧကန် အသင်တို့သည် ယင်းဂျဟန္နမ်ငရဲကို မျက်မြင်ဒိဋ္ဌတွေ့မြင်ကြပေမည်။(တစ်နည်း)  တဖန် အလ္လာဟ်အရှင်မြတ်၏ကစမ်၊ အသင်တို့သည် ယင်းဂျဟန္နမ်ငရဲကို မျက်မြင်ဒိဋ္ဌ တွေ့မြင်ကြပေမည်။
102|8| ထို့နောက် အသင်တို့သည် စည်းစိမ်များနှင့်စပ်လျဉ်း၍ မုချအမှန် စစ်ဆေးမေးမြန်းခြင်းကို ခံကြ ရမည်ဖြစ်သတည်း။(တစ်နည်း)ထို့နောက် အသင်တို့သည် အလုံးစုံသော စည်းစိမ်တို့နှင့်စပ်လျဉ်း၍ အမှန်ပင် စစ်ဆေးမေးမြန်း ခြင်းကိုခံကြရပေမည်။
